Ali gel. Okul açıldı... sınavda 2. oldum. Werder Bremen geçen hafta Bayern'e deplasmanda beş gol atmış ve Mesut Özil maçın yıldızı olmuştu. 'Mızıkacılar' bu hafta da tribünlerin tam dokuz gol izlediği karşılaşmada Hoffenheim'ı 5-4 ile geçti. Perdeyi açan Mesut, 81'de bir kez daha sahneye çıkarak takımının düellodan galip ayrılmasını sağladı. Kicker'e de kapan olan Mesut'un Diego'nun yerini doldurabileceği bile konuşuluyor artık. Bu arada beş gol yiyen Hoffenheim kalecisi Ramazan Özcan'a (ki bu sezon ikinci kez beş gol birden yiyor) teknik direktöründen gelen eleştiri de ilginçti: Arada bir ellerini de kullanmalı!
Haftanın bir başka ilginç skoru da Köln-Schalke maçında yaşandı. Köln, yenilgisiz lider Schalke karşısında ilk yarının sonlarında bulduğu tek golle üç puanın sahibi oldu. Halil, Kuranyi'nin yerine son yirmi dakikada sahadaydı ve bir topu da direktön döndü. Schalke bu mağlubiyetle liderlik koltuğundan inerken, zirvenin yeni sahibi Hamburg oldu. Konuğu Mönchengladbach'ı Petriç'in 11. dakikada bulduğu golle geçen Hamburg puanını 13'e yükseltti.
Geçen hafta ligde Bremen'den beş gol yinen Bayern hafta içinde kupada aldığı galibiyetle kendine gelir gibi olmuştu. Ne var ki bu hafta Hannover deplasmanından 1-0'lık mağlubiyetle döndüler. Altı maçta iki galibiyet, iki beraberlik ve iki yenilgi... 'Bavyeralılar' artık Klinsmann'ın Almanya Milli Takımı'na yaptığı sihirli dokunuşun bir benzerini Münih'te gerçekleştirmesini bekliyorlar ve sabırlar da giderek azalıyor.
Haftanın bol gollü maçlarından birinde Leverkusen, Bochum'u deplasmanda 3-2 mağlup etti. Bir saat içinde üç gol yiyen Bochum, 79'da Sestak ve 81'de Sinan Kaloğlu ile goller bulsa da Yahia üç dakika sonra atılınca rüzgârları da dindi. Leverkusen gibi üç puanı üç golle alan bir diğer takımsa Dortmund. Geçen hafta Hoffenheim karşısında alınan 4-1'lik şok yenilgiyi bu hafta Stuttgart'ı 3-0 mağlup ederek unutturdular. Wolfsburg'un Karlsruhe'ye 2-1 yenilmesiyle ligde namağlup takım kalmazken, Cottbus Hertha Berlin deplasmanından tek gollü galibiyetle dönerek bu sezon ilk kez kazanmış oldu. Eintracht Frankfurt-Arminia Bielefeld maçından ise haftanın tek beraberliği çıktı: 1-1.
Bu hafta dokuz maçta 26 gol atıldı. Dört maçta sadece tek gol kaydedilirken Bremen ve Hoffenheim istatistiği yukarı taşıyan ekiplerdi.Leverkusen ve Cottbus haricinde hiçbir deplasman takımı üç puan alamadı.